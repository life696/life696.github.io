# 欧阳询《皇甫诞碑》

[TOC]



## 介绍

《皇甫诞碑》全称《隋柱国左光禄大夫宏议明公皇甫府君之碑》，亦称《皇甫君碑》。唐于志宁撰文，欧阳询书。此碑现在陕西西安，无书写年月。楷书28行，行59字。碑额篆书“隋柱国宏议明公皇甫府君碑”十二字。《墨林快事》谓此碑立于隋朝，当为欧阳询早年所书。此碑在明代已断为两截。

  有张祖翼、朱翼盦等题签，钤有“翼盦鉴之”、“卢江刘健之鉴藏石墨”等印4方。为“参综机务”之“务”字未损本。       

  此次由人民美术出版社编选精印的版本为藏于日本东京国立博物馆的宋拓库装善本，“务”字已损本,应在故宫藏本之后,为宋末拓本.

  《皇甫君碑》用笔紧密内敛，刚劲不挠。点画重在提笔刻入，此为唐初未脱魏碑及隋碑的瘦劲书风所特有的笔法特点。杨士奇云：“询书骨气劲峭，法度严整，论者谓虞（世南）得晋之飘遗，欧（阳询）得晋之严整。观《皇甫诞碑》其振发动荡，岂非逸哉？非所谓不逾矩者乎？”翁方纲说：“是碑由隶成楷，因险绝而恰得方正，乃率更行笔最见神采，未遽藏锋，是学唐楷第一必由之路也。”此碑用笔研润，虽为欧阳询早年作品，但已具备了“欧体”严整、险绝的基本特点。明王世贞云：“率更书皇甫府君碑，比之诸贴尤为险劲。是伊家兰台（欧阳通）发源。”杨宾在《大瓢偶笔》中说：“信本碑版方严莫过于《邕禅师》，秀劲莫过于《醴泉铭》，险峭莫过于《皇甫诞碑》，而险绝尤为难，此《皇甫碑》所以贵也。”

  清翁方纲更是竭力失主重此碑：“是学唐楷者第一必由之先路，若不先从此入手，则间架结构何由而入《九成》、《化度》乎？”此是翁氏甘苦之言，可为初学者借鉴。



## 1 随柱国左光禄大夫弘义明公皇甫府君之碑。银青光禄大夫行太

![1](欧阳询_皇甫诞碑_img/1.jpg)



## 2 子左庶子上柱国黎阳县开国公于志宁制。夫素秋肃煞，劲草标

![2](欧阳询_皇甫诞碑_img/2.jpg)



## 3 於疾风；叔世艰虞，忠臣彰於赴难。衔须授命，结缨殉国，英声焕乎记牒，徽烈著於旂

![3](欧阳询_皇甫诞碑_img/3.jpg)



## 4 常，岂若衅起萧墙，祸生蕃翰，强逾七国，势重三监，其有蹈水火而不辞，临锋刃而莫

![4](欧阳询_皇甫诞碑_img/4.jpg)





## 5 顾，激清风於後叶，抗名节於当时者，见之弘义明公矣。君讳诞，字玄宪，安定朝那人

![5](欧阳询_皇甫诞碑_img/5.jpg)





## 6 也。昔立效长丘，树绩东郡，太尉裂壤於槐里，司徒胙土於耏门，是以车服旌其器能

![6](欧阳询_皇甫诞碑_img/6.jpg)



## 7 茅社表其勋德，铭功卫鼎，腾美晋锺，盛族冠於国高，华宗迈於栾却，备在史牒，可略

![7](欧阳询_皇甫诞碑_img/7.jpg)



## 8 言焉。曾祖重华，使持节、龙骧将军、梁州剌史。润木晖山，方重价於赵璧；媚川照阙，曜

![8](欧阳询_皇甫诞碑_img/8.jpg)



## 9 奇采於随珠。祖和，雍州赞治，赠使持节、散骑常侍、车骑大将军、仪同三司、胶、泾二州

![9](欧阳询_皇甫诞碑_img/9.jpg)





## 10 刺史。高衢将骋，遽夭追风之足；扶摇始抟，早坠垂天之羽。父璠，使持节、骠骑大将军

![10](欧阳询_皇甫诞碑_img/10.jpg)







## 11 开府仪同三司、随州刺史、长乐恭侯。横剑梐枑，威重冠军；析瑞蕃条，声高渤海。公

![11](欧阳询_皇甫诞碑_img/11.jpg)





## 12 量包申伯，禀嵩山之秀气；材兼萧相，降昴纬之淑精。据德依仁，居贞体道。含章表质讵

![12](欧阳询_皇甫诞碑_img/12.jpg) 



## 13 待变於朱蓝；恭孝为基，宁取训於桥梓。锋剸犀象，百练挺於昆吾；翼掩鸳鸿，九万奋

![13](欧阳询_皇甫诞碑_img/13.jpg)



## 14 於溟海。博韬胥产，文瞻卿云，孝穷温凊之方，忠尽匡救之道。同何充之器局，被重晋

![14](欧阳询_皇甫诞碑_img/14.jpg)





## 15 君；类荀攸之宏图，见知魏主。斯故包罗众艺，囊括群英者也。起家除周毕王府长史

![15](欧阳询_皇甫诞碑_img/15.jpg)



## 16 策名蕃牧，则位重首寮；袨服睢阳，则誉光上客。既而苍精委驭，炎运启图，作贰边服

![16](欧阳询_皇甫诞碑_img/16.jpg)



## 17 实资令望，授广州长史。悦近来远，变轻訬於雕题；伐叛怀柔，渐淳化於缓耳。蜀王地

![17](欧阳询_皇甫诞碑_img/17.jpg)



## 18 处维城，寄深磐石，建旟玉垒，作镇铜梁，妙择奇才，以为僚佐，授公益州总管府司法

![18](欧阳询_皇甫诞碑_img/18.jpg)





## 19 昔梁孝开国，首辟邹阳，燕昭建邦，肇徵郭隗。故得驰令问於碣馆，播芳猷於平台，以

![19](欧阳询_皇甫诞碑_img/19.jpg)





## 20 古方今，彼此一也。寻除尚书比部侍郎，转刑部侍郎。趍步紫庭，光映朝列；折旋丹地

![20](欧阳询_皇甫诞碑_img/20.jpg)





## 21 誉重周行。俄迁治书侍御史。弹违纠慝，时绝权豪；霜简直绳，俗寝贪竞。随文帝求衣

![21](欧阳询_皇甫诞碑_img/21.jpg)





## 22 待旦，志在恤刑，咒网泣辜，情存缓狱。授大理少卿。公巨细必察，同张季之听理；宽猛

![22](欧阳询_皇甫诞碑_img/22.jpg)





## 23 相济，比于公之无冤。但礼闱务殷，枢辖寄重，允膺此职，实难其人。授尚书右丞，洞明

![23](欧阳询_皇甫诞碑_img/23.jpg)







## 24 政术，深晓治方，臧否自分，条目咸理。丁母忧去职。哀恸里闾，邻人为之罢社；悲感衢

![24](欧阳询_皇甫诞碑_img/24.jpg)





## 25 路，行客以之辍歌。孝德则师范彝伦，精诚则贯彻幽显，虽高曾之至性，何以加焉。寻

![25](欧阳询_皇甫诞碑_img/25.jpg)



## 26 诏夺情，复其旧任。于时山东之地，俗升民浇，虽预编民，未行声教。诏公持节为河北

![26](欧阳询_皇甫诞碑_img/26.jpg)





## 27  河南道安抚大使，仍赐米五百石、绢五百匹。公輶轩布政，美冠皇华之篇；拥节观风

![27](欧阳询_皇甫诞碑_img/27.jpg)





## 28 荣甚绣衣之使。事讫反命，授尚书左丞。然并州地处参墟，城临晋水，作固同於西蜀

![28](欧阳询_皇甫诞碑_img/28.jpg)





## 29 设险类於东秦（原文是“泰”，注1），实山河之要冲，信蕃服之襟带。授公并州总管府司马，加仪同三司

![29](欧阳询_皇甫诞碑_img/29.jpg)







## 30  公赞务大邦，声名藉甚，精民感化，黠吏畏威。属文帝剑玺空留，銮跸莫反，杨谅率太

![30](欧阳询_皇甫诞碑_img/30.jpg)







## 31 原之甲，拥河朔之兵。方叔段之作乱京城，同州吁之挻祸濮上，虽无当璧之地，乃怀

![31](欧阳询_皇甫诞碑_img/31.jpg)





## 32  夺宗之心。公备说安危，具陈逆顺，翻纳魏勃之策，反被王悍之灾。仁寿四年九月，溘

![32](欧阳询_皇甫诞碑_img/32.jpg)



## 33 从运往，春秋五十有一。万机起歼良之叹，百辟兴丧予之悲，切孔氏之山颓，痛杨君

![33](欧阳询_皇甫诞碑_img/33.jpg)







## 34 之栋折。赠柱国、左光禄大夫，封弘义郡公，食邑五千户，谥曰明公，礼也。丧事所须，随

![34](欧阳询_皇甫诞碑_img/34.jpg)



## 35 由资给，赐帛五千段，粟三千石。惟公温润成性，夙表白虹之珍；黼黻为文，幼挺雕龙

![35](欧阳询_皇甫诞碑_img/35.jpg)





## 36 之采。行已穷於六本，蕴德包於四科，延阁曲台之奇书，鸿都石渠之秘说，莫不寻其

![36](欧阳询_皇甫诞碑_img/36.jpg)





## 37 枝叶，践其隩隅。譬越箭达犀，饰之以括羽；楚金切玉，加之以磨礲。救乏同於指囷，亲

![37](欧阳询_皇甫诞碑_img/37.jpg)



## 38 识待其举火，进贤方於推毂，知已俟以弹冠。存信舍原，黄金贱於然诺；忘身殉难，性

![38](欧阳询_皇甫诞碑_img/38.jpg)



## 39 命轻於鸿毛。齐大小於冲襟，混宠辱於灵府，可谓楷模雅俗，冠冕时雄者也。方当亮采

![39](欧阳询_皇甫诞碑_img/39.jpg)



## 40 泰阶，参综机务，岂谓世逢多故，运属道消，未展经邦之谋，奄锺非命之酷。世子民部

![40](欧阳询_皇甫诞碑_img/40.jpg)





## 41 尚书上柱国滑国公无逸以为，邢山之下，莫识祭仲之坟；平陵之东，谁知子孟之墓。乃雕戈勒石，腾

![41](欧阳询_皇甫诞碑_img/41.jpg)



## 42 实飞声，树之康衢，永表芳烈。庶葛亮之陇，锺生禁之以樵苏；贾逵之碑，魏君叹之以

![42](欧阳询_皇甫诞碑_img/42.jpg)



## 43 不朽。乃为铭曰：殷后华宗，名卿胄系。人物代德，衣冠重世。逢时翼主，膺期佐帝。运策经纶，执钧匡济。门承积庆，世挺伟人。夜光愧宝，朝

![43](欧阳询_皇甫诞碑_img/43.jpg)





## 44 采惭珍。云中比陆，日下方荀。抑扬元辅，参赞机钧。玉叶东封，贰图北启。伏奏青蒲，曳裾朱邸。名驰碣石，声高建礼。珥笔

![44](欧阳询_皇甫诞碑_img/44.jpg)





差一页：宪台，握兰文陛。分星裂士，建侯开国。辅藉正人，相资懿德。中台辍务，晋阳就职。望重府朝，誉闻宸极。乱阶蔓草，灾

## 45 生（庄）剪桐。成师构难，太叔兴戎。建德效节，夷吾尽忠。命屯道著，身殁名隆。牛亭始卜，马

![45](欧阳询_皇甫诞碑_img/45.jpg)



## 46 獦初封。翠碑刻凤，丹旆图龙。烟横古树，云锁乔松。敬铭盛德，永播笙镛。

![46](欧阳询_皇甫诞碑_img/46.jpg)























































































