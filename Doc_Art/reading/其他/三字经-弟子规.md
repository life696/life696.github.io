# 三字经-弟子规

[TOC]



## 三字经

​		《三字经》与《百家姓》、《千字文》并称为三大国学启蒙读物。《三字经》是中华民族珍贵的文化遗产，它短小精悍、琅琅上口，千百年来，家喻户晓。其内容涵盖了历史、天文、地理、道德以及一些民间传说，所谓“熟读《三字经》，可知千古事”。基于历史原因，《三字经》难免含有一些精神糟粕、艺术瑕疵，但其独特的思想价值和文化魅力仍然为世人所公认，被历代中国人奉为经典并不断流传。



人之初，性本善。性相近，习相远。

苟不教，性乃迁。教之道，贵以专。（苟：如果）

昔孟母，择邻处。子不学，断机杼。（孟母三迁）

窦燕山，有义方。教五子，名俱扬。（窦禹钧，五代后周时人，家住燕山一带，故人称窦燕山。五代后周时期大臣、藏书家。义方：行事应遵守的规矩法度）

养不教，父之过。教不严，师之惰。

子不学，非所宜。幼不学，老何为。

玉不琢，不成器。人不学，不知义。

为人子，方少时。亲师友，习礼仪。

香九龄，能温席。孝于亲，所当执。（东汉黄香，在九岁的时候就懂得孝敬父母，在冬天的时候用自己的身体替父亲暖被窝。）

融四岁，能让梨，悌于长，宜先知。

首孝悌，次见闻。知某数，识某文。

一而十，十而百。百而千，千而万。

三才者，天地人。三光者，日月星。

三纲者，君臣义。父子亲，夫妇顺。

曰春夏，曰秋冬。此四时，运不穷。

曰南北，曰西东。此四方，应乎中。

曰水火，木金土。此五行，本乎数。

十干者，甲至癸。十二支，子至亥。

曰黄道，日所躔。曰赤道，当中权。

赤道下，温暖极。我中华，在东北。

寒燠均，霜露改。右高原，左大海。

曰江河，曰淮济。此四渎，水之纪。

曰岱华，嵩恒衡。此五岳，山之名。

古九州，今改制，称行省，三十五。

曰士农，曰工商。此四民，国之良。

曰仁义，礼智信。此五常，不容紊。

地所生，有草木。此植物，遍水陆。

有虫鱼，有鸟兽。此动物，能飞走。

稻粱菽，麦黍稷。此六谷，人所食。

马牛羊，鸡犬豕。此六畜，人所饲。

曰喜怒，曰哀惧。爱恶欲，七情俱。

青赤黄，及黑白。此五色，目所识。

酸苦甘，及辛咸。此五味，口所含。

膻焦香，及腥朽。此五臭，鼻所嗅。

匏土革，木石金。丝与竹，乃八音。

曰平上，曰去入。此四声，宜调协。

高曾祖，父而身。身而子，子而孙。

自子孙，至玄曾。乃九族，人之伦。

父子恩，夫妇从。兄则友，弟则恭。（兄友弟恭）

长幼序，友与朋。君则敬，臣则忠。

此十义，人所同。当顺叙，勿违背。

斩齐衰，大小功。至缌麻，五服终。

礼乐射，御书数。古六艺，今不具。

惟书学，人共遵。既识字，讲说文。

有古文，大小篆。隶草继，不可乱。

若广学，惧其繁。但略说，能知原。

凡训蒙，须讲究。详训诂，明句读。

为学者，必有初。小学终，至四书。

论语者，二十篇。群弟子，记善言。

孟子者，七篇止。讲道德，说仁义。

作中庸，乃孔伋。中不偏，庸不易。

作大学，乃曾子。自修齐，至平治。

四书熟，孝经通。如六经，始可读。

诗书易，礼春秋。号六经，当讲求。

有连山，有归藏。有周易，三易详。

有典谟，有训诰。有誓命，书之奥。

我周公，作周礼。著六官，存治体。

大小戴，注礼记。述圣言，礼乐备。

曰国风，曰雅颂。号四诗，当讽咏。

诗既亡，春秋作。寓褒贬，别善恶。

三传者，有公羊。有左氏，有谷梁。（春秋三传）

经既明，方读子。撮其要，记其事。

五子者，有荀扬。文中子，及老庄。（五子是指荀子、扬子、文中子、老子和庄子）

经子通，读诸史。考世系，知终始。

自羲农，至黄帝。号三皇，居上世。

唐有虞，号二帝。相揖逊，称盛世。（揖yī：拱手行礼）

夏有禹，商有汤。周文武，称三王。

夏传子，家天下。四百载，迁夏社。

汤伐夏，国号商，六百载，至纣亡。

周武王，始诛纣。八百载，最长久。

周辙东，王纲坠。逞干戈，尚游说。

始春秋，终战国。五霸强，七雄出。

嬴秦氏，始兼并。传二世，楚汉争。

高祖兴，汉业建。至孝平，王莽篡。

光武兴，为东汉。四百年，终于献。

魏蜀吴，争汉鼎。号三国，迄两晋。

宋齐继，梁陈承。为南朝，都金陵。

北元魏，分东西。宇文周，兴高齐。

迨至隋，一土宇。不再传，失统绪。（迨：1.等到；及。2.趁着。）

唐高祖，起义师。除隋乱，创国基。

二十传，三百载。梁灭之，国乃改。

梁唐晋，及汉周。称五代，皆有由。

炎宋兴，受周禅。十八传，南北混。

辽与金，皆称帝。元灭金，绝宋世。

舆图广，超前代。九十年，国祚废。

太祖兴，国大明。号洪武，都金陵。

迨成祖，迁燕京。十六世，至崇祯。

权阉肆，寇如林。李闯出，神器焚。

清世祖，膺景命。靖四方，克大定。（膺：1.胸：义愤填～。2.接受；承受：荣～战斗英雄称号。3.伐；打击：～惩。）

由康雍，历乾嘉，民安富，治绩夸。

道咸间，变乱起，始英法，扰都鄙。

同光后，宣统弱，传九帝，满清殁。（殁：mò ）

革命兴，废帝制，立宪法，建民国。

古今史，全在兹。载治乱，知兴衰。

史虽繁，读有次。史记一，汉书二。

后汉三，国志四。兼证经，参通鉴。

读史者，考实录。通古今，若亲目。

口而诵，心而惟。朝于斯，夕于斯。

昔仲尼，师项橐。古圣贤，尚勤学。

赵中令，读鲁论。彼既仕，学且勤。（宋朝的赵普，官已经做到中书令了，还天天手不释卷地阅读《论语》， 不因为自己已经做了高官，而忘记勤奋学习。半部论语治天下）

披蒲编，削竹简。彼无书，且知勉。（西汉时路温舒把文字抄在蒲草上阅读。公孙弘将春秋刻在竹子削成的竹片上。他们两人都很穷，买不起书，但还不忘勤奋学习。）

头悬梁，锥刺股。彼不教，自勤苦。（悬梁刺股。头悬梁，锥刺股出自于《战国策·秦策一》：“（苏秦）读书欲睡，引锥自刺其股。”《太平御览》卷三百六十三引《汉书》：“孙敬字文宝，好学，晨夕不休，及至眠睡疲寝，以绳系头，悬屋梁。头悬梁，锥刺股的意义：头悬在房梁，用锥子刺大腿。”股：大腿。释义：形容刻苦学习。）

如囊萤，如映雪。家虽贫，学不辍。（囊萤映雪。晋朝人车胤，把萤火虫放在纱袋里当照明读书。孙康则利用积雪的反光来读书。他们两人家境贫苦，却能在艰苦条件下继续求学。）

如负薪，如挂角。身虽劳，犹苦卓。（汉朝的朱买臣，以砍柴维持生活，每天边担柴边读书。隋朝李密放牛把书挂在牛角上，有时间就读。）

苏老泉，二十七。始发奋，读书籍。（唐宋八大家之一的苏洵，号大泉，小时候不想念书，到了二十七岁的时候，才开始下决心努力学习，后来成了大学问家。）

彼既老，犹悔迟。尔小生，宜早思。

若梁灏，八十二。对大廷，魁多士。（宋朝有个梁灏，在八十二岁时才考中状元，在金殿上对皇帝提出的问题对答如流，所有参加考试的人都不如他。）

彼既成，众称异。尔小生，宜立志。

莹八岁，能咏诗。泌七岁，能赋棋。（北齐有个叫祖莹的人，八岁就能呤诗，后来当了秘书监著作郎。另外唐朝有个叫李泌的人，七岁时就能以下棋为题而作出诗赋。）

彼颖悟，人称奇。尔幼学，当效之。

蔡文姬，能辨琴。谢道韫，能咏吟。（东汉末年的蔡文姬博学多才，对音乐方面有特别的造诣，能精确分辨琴音。晋朝的谢道韫是当时宰相谢安的侄女，她聪明伶俐，才华横溢，出口成诗，而且善于答辩。）

彼女子，且聪敏。尔男子，当自警。

唐刘晏，方七岁。举神童，作正字。（唐代的刘晏，刚刚7岁，就被皇帝称为神童，授予翰林正字的官职。）

彼虽幼，身已仕。有为者，亦若是。

犬守夜，鸡司晨。苟不学，曷为人。

蚕吐丝，蜂酿蜜。人不学，不如物。

幼而学，壮而行。上致君，下泽民。

扬名声，显父母。光于前，裕于后。

人遗子，金满赢。我教子，唯一经。

勤有功，戏无益。戒之哉，宜勉力。



## 弟子规

​		《弟子规》原名《训蒙文》，原作者李毓秀是清朝康熙年间的秀才。《弟子规》根据《论语》等经典编写而成，集孔孟等圣贤的道德教育之大成，提传统道德教育著作之纲领，是接受伦理道德教育的、养成有德有才之人的最佳读物

**总叙**

　　弟子规，圣人训。首孝悌，次谨信。

　　泛爱众，而亲仁。有余力，则学文。



**入则孝**

父母呼，应勿缓。父母命，行勿懒。

父母教，须敬听。父母责，须顺承。

冬则温，夏则凊。晨则省，昏则定。

出必告，反必面。居有常，业无变。

事虽小，勿擅为。苟擅为，子道亏。

物虽小，勿私藏。苟私藏，亲心伤。

亲所好，力为具。亲所恶，谨为去。

身有伤，贻亲忧。德有伤，贻亲羞。

亲爱我，孝何难。亲憎我，孝方贤。

亲有过，谏使更。怡吾色，柔吾声。

谏不入，悦复谏。号泣随，挞无怨。

亲有疾，药先尝。昼夜侍，不离床。

丧三年，常悲咽。居处变，酒肉绝。

丧尽礼，祭尽诚。事死者，如事生。

**出则弟**

兄道友　弟道恭　兄弟睦　孝在中

财物轻　怨何生　言语忍　忿自泯

或饮食　或坐走　长者先　幼者后

长呼人　即代叫　人不在　己即到

称尊长　勿呼名　对尊长　勿见能

路遇长　疾趋揖　长无言　退恭立

骑下马　乘下车　过犹待　百步余

长者立　幼勿坐　长者坐　命乃坐

尊长前　声要低　低不闻　却非宜

进必趋　退必迟　问起对　视勿移

事诸父　如事父　事诸兄　如事兄

**谨**

朝起早　夜眠迟　老易至　惜此时

晨必盥　兼漱口　便溺回　辄净手

冠必正　纽必结　袜与履　俱紧切

置冠服　有定位　勿乱顿　致污秽

衣贵洁　不贵华　上循分　下称家

对饮食　勿拣择　食适可　勿过则

年方少　勿饮酒　饮酒醉　最为丑

步从容　立端正　揖深圆　拜恭敬

勿践阈　勿跛倚　勿箕踞　勿摇髀

缓揭帘　勿有声　宽转弯　勿触棱

执虚器　如执盈　入虚室　如有人

事勿忙　忙多错　勿畏难　勿轻略

斗闹场　绝勿近　邪僻事　绝勿问

将入门　问孰存　将上堂　声必扬

人问谁　对以名　吾与我　不分明

用人物　须明求　倘不问　即为偷

借人物　及时还　后有急　借不难

**信**

凡出言　信为先　诈与妄　奚可焉

话说多　不如少　惟其是　勿佞巧

奸巧语　秽污词　市井气　切戒之

见未真　勿轻言　知未的　勿轻传

事非宜　勿轻诺　苟轻诺　进退错

凡道字　重且舒　勿急疾　勿模糊

彼说长　此说短　不关己　莫闲管

见人善　即思齐　纵去远　以渐跻

见人恶　即内省　有则改　无加警

唯德学　唯才艺　不如人　当自砺

若衣服　若饮食　不如人　勿生戚

闻过怒　闻誉乐　损友来　益友却

闻誉恐　闻过欣　直谅士　渐相亲

无心非　名为错　有心非　名为恶

过能改　归于无　倘掩饰　增一辜

**泛爱众**

凡是人　皆须爱　天同覆　地同载

行高者　名自高　人所重　非貌高

才大者　望自大　人所服　非言大

己有能　勿自私　人所能　勿轻訾

勿谄富　勿骄贫　勿厌故　勿喜新

人不闲　勿事搅　人不安　勿话扰

人有短　切莫揭　人有私　切莫说

道人善　即是善　人知之　愈思勉

扬人恶　即是恶　疾之甚　祸且作

善相劝　德皆建　过不规　道两亏

凡取与　贵分晓　与宜多　取宜少

将加人　先问己　己不欲　即速已

恩欲报　怨欲忘　报怨短　报恩长

待婢仆　身贵端　虽贵端　慈而宽

势服人　心不然　理服人　方无言

**亲仁**

同是人　类不齐　流俗众　仁者希

果仁者　人多畏　言不讳　色不媚

能亲仁　无限好　德日进　过日少

不亲仁　无限害　小人进　百事坏

**余力学文**

不力行　但学文　长浮华　成何人

但力行　不学文　任己见　昧理真

读书法　有三到　心眼口　信皆要

方读此　勿慕彼　此未终　彼勿起

宽为限　紧用功　工夫到　滞塞通

心有疑　随札记　就人问　求确义

房室清　墙壁净　几案洁　笔砚正

墨磨偏　心不端　字不敬　心先病

列典籍　有定处　读看毕　还原处

虽有急　卷束齐　有缺坏　就补之

非圣书　屏勿视　蔽聪明　坏心志

勿自暴　勿自弃　圣与贤　可驯致

